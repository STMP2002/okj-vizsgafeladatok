Melyek az õsi magyar kutyáink?
Legrégebbi megmaradt állatfajtánknak talán a kuvasz és a komondor tekinthetõ. E nagy termetû, erõs és bátor fehér színû kutyák kísérõi, terelõi, õrzõi lehettek már a honfoglaló magyarok nyájainak és gulyáinak is.
Ha szigorúan értelmezzük az õshonos kifejezést, akkor csak azokat az állatokat soroljuk ide, amelyek a Kárpát-medencében éltek a honfoglalás körüli idõben, vagy a magyarokkal jöttek ide keletrõl a népvándorlás során. Ezeknek a fajtáknak a nagy része azonban már régen kipusztult, vagy annyira megváltozott, hogy aligha nevezhetõ ugyanannak a fajtának.
Drótszõrû magyar vizsla Erdélyi kopó Komondor Kuvasz Magyar agár Mudi Puli Pumi Rövidszõrû magyar vizsla 
A komondor és a kuvasz
Legrégebbi megmaradt állatfajtánknak talán a kuvasz és a komondor tekinthetõ. E nagytermetû, erõs és bátor fehér színû kutyák kísérõi, terelõi, õrzõi lehettek már a honfoglaló magyarok nyájainak és gulyáinak, és valószínûleg jobban hasonlítottak jelenlegi formájukra, mint például õsi szarvasmarhánk a magyar szürkére. A kuvaszt elsõsorban vadászatra és terelésre, a komondort õrzésre használták. Mindkettõ megvesztegethetetlen, bátor, kemény kutya, amely már csak mérete folytán is szeretetteljes, de határozott gazdák kezébe való. 
A magyar vizsla
A magyar vizslát a XIV-XV. században a pannon kopó egyes változataiból alakították ki, az apróvad vadászatára. A török uralom alatt keresztezõdött a törökök sárga kutyáival, stabilizálódott a színe, és egyre homogénebb lett. Az 1900-as évek elejére azonban háttérbe szorult, és úgy lecsökkent az állománya, hogy nemzeti összefogással sikerült csak ismét életre kelteni ezt a kiváló állatot. Az 1930-as években drótszõrû változatát is kitenyésztették. 
A puli, a pumi és a mudi
A puli, a pumi és a mudi igazi terelõ munkakutya, amelyek a megváltozott körülmények ellenére ma is alkalmasak erre a munkára. Ennek ellenére alig látunk a mai juhászok oldalán tisztavérû pulit. A másik két fajta gyakrabban elõfordul. Legtöbbjük azonban ma már házi kedvenc, vagy a porták éber õre. 
A Legõsibb magyar agár
Legõsibb vadászkutyánk a magyar agár, amelyet szintén keletrõl hoztak magukkal a magyar törzsek, évszázadokon át a lovas vadászatok nélkülözhetetlen szereplõje volt. A XIX. században erõsen átkeresztezték a fajtát az akkor divatos angol agárral, amely küllemét finomította, de belsõ tulajdonságai, ellenálló képessége kitartása megmaradt. A második világháború után csaknem teljesen eltûnt, nehezen fellelt néhány egyedébõl tenyésztették vissza. 
Az erdélyi kopó
Az erdélyi kopó elõdje a pannon kopó a történelmi Magyarország területén alakult ki a magyarok sárga vadászkutyáiból, amelyek az eredetileg itt élõ népek kutyáival keveredtek. A második világháborút követõen hasonlóan a magyar agárhoz üldözött fajta lett, csaknem eltûnt, de sikerült néhány egyedet kimenteni Erdély területérõl, és újraéleszteni a fajtát. 
Felhasznált források: http://www.haziallat.hu/kutya/kutyafajtak/oshonos-kutyaink-kuvasz-komondor-magyar-vizsla-puli-pumi-mudi-magyar-agar-erdelyi-kopo/2235/